锦瑟
锦瑟无端五十弦，一弦一柱思华年。
庄生晓梦迷蝴蝶，望帝春心托杜鹃。
沧海月明珠有泪，蓝田日暖玉生烟。
此情可待成追忆，只是当时已惘然。
春雨
怅卧新春白夹衣，白门寥落意多违。
红楼隔雨相望冷，珠箔飘灯独自归。
远路应悲春晚，残宵犹得梦依稀。
玉缄札何由达，万里云罗一雁飞。
无题
重帏深下莫愁堂，卧后清宵细细长。
神女生涯原是梦，小姑居处本无郎。
风波不信菱枝弱，月露谁教桂叶香。
直道相思了无益，未妨惆怅是轻狂。
来是空言去绝踪，月斜楼上五更钟。
梦为远别啼难唤，书被催成墨未浓。
蜡照半笼金翡翠，麝香微度绣芙蓉。
刘郎已恨蓬山远，更隔蓬山一万重。
无题
相见时难别亦难，东风无力百花残。
春蚕到死丝方尽，蜡烛成灰泪始干。
晓镜但愁云鬓改，夜吟应觉月光寒。
蓬山此去无多路，青鸟殷勤为探看。
无题
飒飒东风细雨来，芙蓉塘外有轻雷。
金蟾啮锁烧香入，玉虎牵丝汲井回。
贾化窥帘韩掾少，宓妃留枕魏王才。
春心莫共花争花，一寸相思一寸灰。
无题
凤尾香罗薄几重，碧文圆顶夜深逢。
扇裁月魄羞难掩，车走雷声语未通。
曾是寂寥香烬暗，断无消息石榴红。
斑骓只系垂杨岸，何处西南待好风？
无题
昨夜星辰昨夜风，画楼西畔桂堂东。
身无彩凤双飞翼，心有屡犀一点通。
隔座送钩春洒暖，分曹射覆蜡灯红。
嗟余听鼓应官去，走马兰台类转蓬。
无题
何处哀筝随急管，樱花永巷垂杨岸。
东家老女嫁不售，白日当天三月半。
溧阳公主年十四，清明暖後同墙看。
归来展转到五更，梁间燕子闻长叹。
无题
谢傅门庭旧末行，今朝歌管属檀郎。
更无人处帘垂地，欲拂尘时簟竟床。
嵇氏幼男犹可悯，左家娇女岂能望。
愁霖腹疾俱难遣，万里西风夜正长。